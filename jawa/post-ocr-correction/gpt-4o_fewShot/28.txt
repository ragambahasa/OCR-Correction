Indonesia negara agraris, bisa ngasilaké meh kabèh prodhuk pertanian lan peternakan. Ora salah yen presiden Jokowi nargetake swa sembada pangan. Ning nyatane ora gampang bisane kelakon. Alangan lan tantangane gedhé banget. Taun iki mangsa ketigane dawa, prodhuksi beras mrosot. Tanduran pari akèh sing pusa merga kasatan. Sok ngonowa, pemerintah isih tansah optimis yen prodhuksi pangan cukup, ora nganti sangisore target. Kamangka kanyatane akèh dhaerah kita sing garing, banyu kanggo ngombe waé ora ana. Kita ora yakin. apa pasedhiyan banyu lan air tanah kita isih cukup nganti tekane mangsa udan, sing diprediksi lagi bakal tiba ing wulan Desember, malah bisa uga nganti Pebruari.