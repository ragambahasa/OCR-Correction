Namun di malam nan samalam nantun, urang mangaji sampai siang, lorong kapado Puti Bungsu. Apo ka tenggang badan diri, uranglah sudah bapanggia baralek. Nan jauah urang lah tibo, nan dakek urang lah datang. Itu pulolah nan mamabuak paratian. Siapolah urang ka ditompang, siapolah urang ka dilawan baiyo. Takana mandeh jo bapak, sanan manangih manggaruang panjang, manangih bahibo hati.