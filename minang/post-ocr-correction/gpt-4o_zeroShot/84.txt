Mandanga di kato itu, mupakatlah urang sarumah nantun, sabab dek takuik kapado Rajo. Janji lah sampai tigo hari, barangkeklah Datuak Mangkudun. Iyo handak manjalang Rajo Aniayo, sanan manyambah Datuak Mangkudun, "Ampunlah Tuanku Rajo kami, tantangan janji nan dahulu. Dek karano anak kami ketek baru, alunlah patuik inyo basuami, antah kok batunangan nan ka mungkin."