Alah sudah izin dipapadek -- bajalanlah si Bujang Paman -- lamun di hari saharian nanti -- banyaklah kampuang nan tatampuah -- banyaklah nagari nan tajalang -- sampailah inyo ka Cupak jo ka Talang -- hari nan sadang tangah hari -- sadangnyo bunta bayang-bayang -- bajalan juo inyo maso itu -- sampailah inyo di Muaro Paneh -- tibo di balai-balai adat -- urang nan sadang rami barambuang sepak rago.