Kunlunlah dubalang nan barampeh -- baru mandanga parentah Rajo Aniayo -- bajalan inyo kaampeknyo -- dek lamo lambek nan di jalan -- sampailah inyo di kampuang Muaro Paneh -- iyo di rumah Datuak Mangkudun -- sanan bakato dibalang nan barampeh -- kapado Datuak Mangkudun, Kami tasuruah dari Rajo -- pai manjapuik Angku kini-kini -- japuik tabawo dek kami -- paralu Angku datang basugiro -- kami mahiriangkan di balakang.