Kununlah dek Tuanku Rajo Mudo -- sananglah hati mangiroi -- dilapeh alah urang jo suko hati -- galak tasanyum samaso itu. Sadang dek urang nan banyak lantun -- lalu dikakok karajo masing-masing -- satangah pai ka rimbo -- pai mancari pakayuan -- ado nan pai manangkok taranak kabau jo bantiang -- satangah manumbuak padi -- ado pulo nan pai malapeh ganangan aia -- iyo manangguak ikan untuak ka baralek -- cukuik bajabatan masing-masing.