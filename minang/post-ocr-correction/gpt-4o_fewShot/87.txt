Alah sudah izin dipadapek, bajalanlah si Bujang Paman. Namun di hari sahari nantun, banyaklah kampuang nan tatampuah, banyaklah nagari nan tajalang. Sampailah inyo ka Cupak jo ka Talang. Hari nan sadang tangah hari, sadangnyo bunta bayang-bayang. Bajalan juo inyo maso itu, sampailah inyo di Muaro Paneh. Tibo di balai-balai adat, urang nan sadang rami barambuang sepak rago.