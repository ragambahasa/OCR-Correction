Kununlah dek Tuanku Rajo Mudo -- sananglah hati mangiroi -- dilapeh malah urang jo suko hati -- galak tasanyum samaso itu. Sadang dek urang nan banyak nantun -- lalu dikakok karajo masiang-masiang -- satangah pai ka rimbo -- pai mancari pakayuan -- ado nan pai manangkok taranak kabau jo bantiang -- satangah manumbuak padi -- ado pulo nan pai malapeh ganangan aia -- iyo manangguak ikan untuak ka baralek -- cukuik bajabatan masiang-masiang.