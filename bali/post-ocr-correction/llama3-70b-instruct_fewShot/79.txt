Kondén ada menit sagetang makejang sambrag makebur sawiréh ia tengkéjutanga téken suaran kepwakane lan kliningan genjone pagantung duwur cariké kedetina taline téken pianak petani ane ngemoin di cariké. Nang Lotok itep ngiwasin lawat binih ampadi ane mara pamulana di umane di beten yehe ning mawarna pelung ulian kena pantulan utawi lawat warnan langité. Apa buin sinar suryane senang maglanaran makada maweweh-weweh ka asrian pemandangan cariké. Diapinke pemandangane Sarwa asri sarwa melah, kuali Nang Lotok boya ja rungu téken melahnyane. Nang Lotok palihatne dogen joh kuali ia tusing klangen menikmati panorama buka keto sawiréh ia tusing engsap téken ragane bes kadrupon percaya téken anak ane tuara melah tawanga. Kene undukne: